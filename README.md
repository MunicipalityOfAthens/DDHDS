# DDHDS
Digital Document Handling And Digital Signing Service

* This service is tailor-made for the needs of Municipalitys Of Athens. 
* You can not use it as is on your premises, but you are free to make any modifications needed as long as they are compatible with the service's license.

The project's main aim is to allow holistic digital documents' handling and digital signing through ICT, thus enabling raise in employees' productivity, an upscale in quality of services offered to citizens and better resources allocation and utilisation.

It supports all level of hierarchy within the organization.


#### An analytical description follows in greek. 

# Περιγραφή έργου
Ο στόχος του έργου είναι η διακίνηση των εγγράφων να πραγματοποιείται μέσα από Τεχνολογίες Πληροφορικής & Επικοινωνιών ώστε να αυξηθεί η παραγωγικότητα των υπαλλήλων, να εξοικονομηθούν πόροι και να προσφέρονται καλύτερες υπηρεσίες στους δημότες.

H πλατφόρμα υποστηρίζει τη διακίνηση εγγράφων που έχουν τελικό υπογράφοντα Διευθυντή, Γενικό Γραμματέα, Αντιδήμαρχο ή Δήμαρχο. Εισηγητής μπορεί να είναι υπάλληλος, Προϊστάμενος Τμήματος ή Διεύθυνσης, Αντιδήμαρχος ή ο Γενικός Γραμματέας. Μετά την πρωτοκόλληση του εγγράφου το Ακριβές Αντίγραφο και τα συνημμένα έγγραφα που έχει επισυνάψει ο εισηγητής, αποθηκεύονται στο Κεντρικό Αποθετήριο Εγγράφων και είναι ορατά από όλους τους χρήστες της πλατφόρμας. 


###### Το εγχείρημα χωρίζεται σε τρεις άξονες:
* την ανάπτυξη πλατφόρμας λογισμικού μέσω τις οποίας θα γίνεται η διακίνηση
* την παράδοση των ειδικών συσκευών token στους εμπλεκόμενος υπαλλήλους ώστε να μπορούν να υπογράφουν ψηφιακά
* την εκπαίδευση των υπαλλήλων στην αξιοποίηση της ψηφιακής υπογραφής και της πλατφόρμας 
* Για να πετύχει το εγχείρημα απαιτούνται ενέργειες σε επιχειρησιακό επίπεδο ώστε να υιοθετηθεί ο νέος τρόπος διακίνησης των εγγράφων από το σύνολο των Οργανικών Μονάδων του Δήμου. 

## Συνοπτικά
###### Κυριότερα σημεία
* δεν χρειάζεται κλητήρας για τα έγγραφα που διακινούνται ηλεκτρονικά
* η αρχειοθέτηση γίνεται αυτόματα στο ηλεκτρονικό αρχείο της Υπηρεσίας
* η μείωση της χρήσης χαρτιού και μελανιού
* η χρήση εκτυπωτών μπορεί να μειωθεί σε μεγάλο βαθμό και να εξοικονομηθούν χρήματα
* η παραγωγικότητα των υπαλλήλων του Δήμου θα αυξηθεί
* η παρακολούθηση της πορείας ενός εγγράφου γίνεται σημαντικά πιο εύκολη
* η αναζήτηση, η αρχειοθέτηση και διεκπεραίωσή ενός πρωτοκολλημένου εγγράφου γίνεται σημαντικά ευκολότερη
* όσοι λαμβάνουν υποθέσεις μέσω της Κοινοποίησης, θα έχουν πληρέστερη εικόνα για την υπόθεση που τους κοινοποιείται καθώς θα έχουν και τα συνημμένα έγγραφα
* ο εισηγητής μαθαίνει τον Αριθμό Πρωτοκόλλου μέσω ηλεκτρονικού ταχυδρομείου αμέσως μετά την πρωτοκόλληση
* το Κεντρικό Αποθετήριο όπου καταλήγουν τα αδιαβάθμητα πρωτοκολλημένα έγγραφα θα ενισχύσει τη διαφάνεια αλλά και το έργο των υπαλλήλων
* ένας υπάλληλος θα μπορεί ηλεκτρονικά να βρίσκει ένα έγγραφο ακόμα και αν δεν υπάρχει στο αρχείο της οργανικής του μονάδας (Κεντρικό Αποθετήριο)
* η αύξηση της παραγωγικότητας των υπαλλήλων και η ευκολία πρόσβασης σε χρήσιμες πληροφορίες θα ενισχυθούν (παράδειγμα η δημιουργία Αποθετηρίου μελετών)
* στο μέλλον δεν θα απαιτούνται εγχειρήματα ψηφιοποίησης του αρχείου μιας Υπηρεσίας
* έχει οριστεί νέα διαδικασία αποστολής προς το Εθνικό Τυπογραφείο με ψηφιακή υπογραφή

## Τα βασικά οφέλη από την ηλεκτρονική διακίνηση των εγγράφων είναι:
* αύξηση της αποδοτικότητας των υπαλλήλων
* εξοικονόμηση πόρων και εργατοωρών
* διαφάνεια στη λειτουργία του Δήμου

## Οφέλη 
* Τα βασικά οφέλη από την ηλεκτρονική διακίνηση των εγγράφων είναι:
* αύξηση της αποδοτικότητας των υπαλλήλων
* εξοικονόμηση πόρων και εργατοωρών
* διαφάνεια στην λειτουργία του Δήμου

##### Στη συνέχεια αναλύονται τα ανωτέρω.

###### Η μείωση της χρήσης χαρτιού και μελανιού οδηγεί σε εξοικονόμηση χρημάτων. 
Με την ηλεκτρονική διακίνηση των εγγράφων: 
* οι απαιτούνται προμήθειες/διαγωνισμοί μειώνονται
* ο προγραμματισμός διάθεσης χαρτιού εκτύπωσης και μελανιών γίνεται απλούστερος
* το διαχειριστικό κόστος (υπηρεσιακά σημειώματα διάθεσης χαρτιού εκτύπωσης, κλητήρες που μεταφέρουν πακέτα χαρτιού εκτύπωσης) θα μειωθεί 

###### Μείωση χρήσης εκτυπωτών. 

Σύμφωνα με την υλοποιημένη πλατφόρμα, τα ψηφιακά υπογεγραμμένα έγγραφα δεν χρειάζεται να εκτυπωθούν σε κανένα σημείο της διαδικασίας. Άρα ένα έγγραφο από τη σύνταξή του μέχρι την πρωτοκόλληση και τη διεκπεραίωσή του δεν χρειάζεται να εκτυπωθεί. Έτσι η χρήση εκτυπωτών μπορεί να μειωθεί σε μεγάλο βαθμό και να εξοικονομηθούν χρήματα αφού πλέον θα χρειάζονται
* λιγότεροι εκτυπωτές 
* μικρότερη συντήρηση εκτυπωτών

Στην έντυπη διακίνηση των εγγράφων χρησιμοποιείται ένα αυτοκόλλητο για τον Αριθμό Πρωτοκόλλου (Αριθμός Πρωτοκόλλου Δήμου Αθηναίων, ημερομηνία και barcode). Οι θερμικοί εκτυπωτές που χρησιμοποιούνται για την εκτύπωση του αυτοκόλλητου αφενός είναι κοστοβόροι και αφετέρου δημιουργούν δυσλειτουργία στην διαδικασία όταν χαλάσουν. Επειδή η διεκπεραίωση γίνεται πλήρως ηλεκτρονικά, οι θερμικοί εκτυπωτές δεν χρειάζονται

Δεν χρειάζεται κλητήρας για τα έγγραφα που διακινούνται ηλεκτρονικά. Αυτό είναι σημαντικό αρκεί να αναλογιστεί κανείς ότι οι Υπηρεσίες του Δήμου Αθηναίων βρίσκονται σε διαφορετικά κτίρια. Μάλιστα υπάρχουν πολλά κτίρια τόσο απομακρυσμένα μεταξύ τους που η χρήση μεταφορικού μέσου είναι απαραίτητη. Υπηρεσιακά οχήματα δεσμεύονται για την μεταφορά φακέλων όχι μόνο εκτός των Υπηρεσιών αλλά και εντός του Φορέα σε καθημερινή βάση.
* Η μεταφορά των εγγράφων με φυσικά πρόσωπα έχει κόστος για τους παρακάτω λόγους: 
* την καταπόνηση και άρα συντήρηση υπηρεσιακών οχημάτων 
* την κατανάλωση καυσίμων 
* τις εργατοώρες κλητήρων που μεταφέρουν έγγραφα
* τις εργατοώρες υπαλλήλων που συντονίζουν την μεταφορά 
* τις εργατοώρες αναζήτησης εγγράφων που χάθηκαν, ξεχάστηκαν ή άργησε η μεταφορά τους

Με την ηλεκτρονική διακίνηση των εγγράφων εξοικονομούνται πόροι όπως είναι τα οχήματα και οι εργατοώρες υπαλλήλων σε σημαντικό βαθμό.

* Η παραγωγικότητα των υπαλλήλων του Δήμου θα αυξηθεί. Το να υπογράψει κανείς ιδιοχείρως είναι σαφώς γρηγορότερο από το να υπογράψει ηλεκτρονικά. Ωστόσο οι υπόλοιπες λειτουργίες εκτελούνται πολύ γρηγορότερα μέσω της αξιοποίησης της ψηφιακής υπογραφής. Θα δώσουμε μερικά παραδείγματα:
* η γραμματεία του Δημοτικού Συμβουλίου δεν θα προβαίνει στην σάρωση εισηγητικών καθώς αυτά θα αποστέλλονται ήδη σε ηλεκτρονική μορφή. Μάλιστα υπάρχει μέριμνα ώστε τα εισηγητικά με ψηφιακή υπογραφή να διαμοιράζονται στους Δημοτικούς Σύμβουλους πολύ εύκολα. Αντίστοιχα οφέλη έχουμε στην Οικονομική Επιτροπή και στην Επιτροπής Ποιότητας Ζωής
* η παρακολούθηση ενός εγγράφου γίνεται σημαντικά πιο εύκολη. Ο κάθε υπάλληλος μπορεί να δει σε ποιο στάδιο βρίσκεται το έγγραφο προς πρωτοκόλληση με ηλεκτρονικό τρόπο. Συγκεκριμένα στην πλατφόρμα, μόλις ο υπάλληλος υπογράψει ένα έγγραφο μπορεί να παρακολουθεί την πορεία του μέχρι και την πρωτοκόλληση. Σημειώνουμε ότι η τρέχουσα πρακτική είναι να ρωτάει σε ποιον βρίσκεται το έγγραφο. Αυτό δεν θα είναι απαραίτητο όταν το έγγραφο διακινείται μέσω της πλατφόρμας και αναμένουμε να γίνονται σημαντικά λιγότερα τηλεφωνικές επικοινωνίες για το ζήτημα σε ποιο στάδιο βρίσκεται ένα έγγραφο
* η αναζήτηση ενός πρωτοκολλημένου εγγράφου γίνεται σημαντικά ευκολότερη. Στη σημερινή κατάσταση, οι υπάλληλοι δαπανούν πολύ χρόνο για να εντοπίσουν ένα έγγραφο στο φυσικό αρχείο της οργανικής τους μονάδας. Στην πλατφόρμα αυτό γίνεται εύκολα αρκεί να εισάγει κανείς τους κατάλληλους όρους αναζήτησης στο ειδικό πλαίσιο κειμένου 
* όσοι λαμβάνουν υποθέσεις μέσω της Κοινοποίησης, θα έχουν πληρέστερη εικόνα για την υπόθεση που τους κοινοποιείται καθώς θα έχουν και τα συνημμένα έγγραφα. Λόγω αντικειμενικών δυσκολιών όταν χρησιμοποιούμε χαρτί, συνήθως δεν λαμβάνουν και τα συνημμένα έγγραφα
έστω ότι ένας υπάλληλος αναζητά έγγραφο άλλης Διεύθυνσης που δεν υπάρχει στο αρχείο της οργανικής του μονάδας λχ για να απαντήσει στο αίτημα ενός Δημότη. Στην ηλεκτρονική διακίνηση των εγγράφων, το μόνο που έχει να κάνει είναι να εισάγει τον Αριθμό Πρωτοκόλλου στο Κεντρικό Αποθετήριο Εγγράφων και το σύστημα θα εμφανίσει το Ακριβές Αντίγραφο. 

Αυτό είναι πολύ γρηγορότερο από την τρέχουσα πρακτική κατά την οποία:
* ο υπάλληλος εντοπίζει μέσω τηλεφώνου κάποιο συνάδελφο που να έχει πρόσβαση στο υπό αναζήτηση έγγραφο 
* ο συνάδελφος που δέχεται το αίτημα καταγράφει τον αριθμό πρωτοκόλλου και ψάχνει αρχείο της οργανικής μονάδας του το έγγραφο
* παράγει αντίγραφο μέσω σάρωση ή φωτοτυπίας
* αποστέλλει το αντίγραφο στον αιτούντα υπάλληλο (ίσως και με κλητήρα)
 
σήμερα ο εισηγητής μαθαίνει τον Αριθμό Πρωτοκόλλου μιας εισήγησης του μέσω της κοινοποίησης του εγγράφου. Στην ηλεκτρονική διακίνηση των εγγράφων ο εισηγητής μαθαίνει τον Αριθμό Πρωτοκόλλου μέσω ηλεκτρονικού ταχυδρομείου αμέσως μετά την πρωτοκόλληση. Έτσι θα μπορεί να συνεχίζει τις ενέργειες που απαιτούνται πολύ πιο γρήγορα
σήμερα σε κάθε έγγραφο ένας υπάλληλος προσθέτει την οργανική του μονάδα στις κοινοποιήσεις κυρίως για να μάθει τον Αριθμό Πρωτοκόλλου και να αρχειοθετήσει την υπόθεση στα Εξερχόμενα της Υπηρεσίας του. Αυτό σημαίνει ένα επιπλέον αντίγραφο για κάθε πρωτοκολλημένο έγγραφο και άρα περισσότερος φόρτος για την διεκπεραίωση, για τους κλητήρες και την αρχειοθέτηση της Υπηρεσίας. Στην ηλεκτρονική διακίνηση των εγγράφων η ανωτέρω πρακτική μπορεί να εκλείψει αφού η αρχειοθέτηση γίνεται αυτόματα στο ηλεκτρονικό αρχείο της Υπηρεσίας και υπάρχει ηλεκτρονική ενημέρωση προς τον εισηγητή αναφορικά με την πρωτοκόλληση

Σύμφωνα με τον σχεδιασμό, πρόσβαση στο Κεντρικό Αποθετήριο Εγγράφων θα έχουν όλοι οι υπάλληλοι του Δήμου. Αυτό σημαίνει ότι το Κεντρικό Αποθετήριο Εγγράφων θα ενισχύσει την διαφάνεια αλλά και το έργο των υπαλλήλων αφού θα μπορεί να αξιοποιηθεί: 
* για τον έλεγχο και τη διασταύρωση στοιχείων
* τη μελέτη παρελθόντων ενεργειών σε μια υπόθεση 

Η διευρυμένη πρόσβαση θα αξιοποιηθεί στην αναζήτηση πληροφοριών, καλών πρακτικών και υποδειγμάτων κειμένου. Ένας εισηγητής εντοπίζει εύκολα ένα έγγραφο άλλου συναδέλφου ώστε να το χρησιμοποιήσει ως βάση για τη δική του εισήγηση. Τα οφέλη είναι πολλαπλά και ευελπιστούμε ότι θα αυξηθεί η ποιότητα των εισηγήσεων. 

Η αύξηση της παραγωγικότητας των υπαλλήλων και η ευκολία πρόσβασης σε χρήσιμες πληροφορίες θα ενισχυθούν από τη δημιουργία ειδικών ιστότοπων (site) μέσω από την πλατφόρμα. Συγκεκριμένα δύναται να δημιουργηθούν τα κάτωθι:
Αποθετήριο Μελετών για μελέτες που έχει ζητήσει ο Δήμος Αθηναίων από εξωτερικούς φορείς. Για παράδειγμα θα μπορούσε να περιλαμβάνει την Αξιολόγηση Υποδομών Δήμου Αθηναίων που για έναν υπάλληλο είναι - παραδόξως - πιο εύκολο να την βρει σε εξωτερικό ιστότοπο (http://slideplayer.gr/slide/1886738/) και όχι εντός της υποδομής του Δήμου 
Αποθετήριο Δημοτικού Συμβουλίου που θα μπορούσε να περιλαμβάνει το ιστορικό υλικό που έχει ήδη ευρετηριαστεί σε έργο του Τμήματος Ιστορικού Αρχείου αλλά και πιο πρόσφατο σχετικό υλικό (βίντεο, απομαγνητοφωνημένα κείμενα)
Αποθετήριο Αποφάσεων & Εγκυκλίων για τις αποφάσεις και τις εγκύκλιους που έχουν εκδοθεί στον Δήμο Αθηναίων
Αποθετήριο Κανονιστικών Αποφάσεων που θα συγκεντρώνει σχετικά έγγραφα όπως είναι ο Κανονισμός Καθαριότητας 
